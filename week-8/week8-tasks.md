### Задача 1
Напишете функция, която връща по-голямото (по-малкото) от две числа.

### Задача 2
Напишете функция, която по подадени цяло число $a$ и цяло неотрицателно число $b$ връща $a^b$.

### Задача 3
Напишете функция, която пресмята $N!$.

### Задача 4
Напишете функция, която преобразува температура от градуси Целзий към градуси Фаренхайт.
Напишете и обратната функция.

### Задача 5
Напишете функция, която изчислява най-големия общ делител на две цели числа.

### Задача 6
Напишете функция, която изчислява най-малкото общо кратно на две цели числа.

### Задача 7
Напишете функция, която приема цяло число и изчислява броя на последователните нули
в края на неговото двоично представяне (броя на нулевите битове след най-младшата единица).

### Задача 8
Напишете функция, която изчислява биномния коефициент $\binom{n}{k}$.

### Задача 9
Напишете програма, която въвежда цяло число $N$ и рисува на стандартния изход снежинка с размер $N$ от следния вид:

Вход: 5  
Изход:  
```
*   *   *
 *  *  *
  * * *
   ***
*********
   ***
  * * *
 *  *  *
*   *   *
```

### Задача 10
Реализирайте фунцкия която приема цяло положително число $N$. Ако $N$ е четно число, то
разделете $N$ на две. Ако $N$ е нечетно число, умножете $N$ по 3 и добавете 1. След всяко
действие изведете числото на стандартния изход. Продължете да генерирате числа по
този начин, докато $N$ стане равно на 1. Функцията да връща дължината на получената редица.

Напишете функция, която намира и връща числото от даден интервал $[a, b]$, което има
най-дългата $3N+1$ редица.