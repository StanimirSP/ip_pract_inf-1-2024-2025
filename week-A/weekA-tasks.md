**За всички задачи считаме, <u>освен ако не е казано друго</u>, че броят на елементите на входните масиви е най-много 1024.**

### Задача 1

Напишете функции за въвеждане, извеждане, събиране, изваждане, умножение и деление на обикновени дроби.

### Задача 2

Напишете функция, която приема 2 сортирани масива и ги слива в един масив, който също е сортиран.

Пример (за възходящо сортирани масиви):  
Вход:  
```
  1   2  3  4  4  5 12 17 22 23  
-15 -13  2  3  5  6 13 14 20  
```
Изход:  
`-15 -13 1 2 2 3 3 4 4 5 5 6 12 13 14 17 20 22 23`

### Задача 3

Напишете програма, която приема $N < 2^{32}$ цели числа в интервала $[0; 255]$ и ги извежда сортирани във възходящ ред.

### Задача 4

Напишете функция, която по даден масив и число намира дали има двойка числа, чийто сбор е дадено число $N$.
Намерете индексите на тези два елемента и ги изведете извън функцията. Как може да се промени
тази задача, ако знаете, че подаденият масив е сортиран във възходящ ред?

### Задача 5

Напишете функция, която сортира масив от цели числа спрямо произволна строга линейна наредба над целите числа.

Използвайте функцията, за да сортирате спрямо различни наредби - спрямо $<$ (възходящ ред);
спрямо $>$ (низходящ ред); първо всички четни в растящ ред, после всички нечетни в намаляващ ред; и т.н.

### Задача 6

Напишете функция, която сортира масив от произволен тип обекти спрямо произволна строга линейна наредба над този тип обекти.

Използвайте функцията върху различни масиви, като например масив от цели числа, масив от символи и др.

*Подсказка: Използвайте параметри от тип `void*`.*

### Задача 7

Решете [задача 3 от контролно 1](resources/midterm-1.pdf), използвайки функцията за сортиране от задача 5 или от задача 6
като си дефинирате подходящата наредба (която сравнява числата спрямо разстоянието на Хеминг).

### Задача 8

Иван имал градина с $n$ на брой ябълкови дървета, $n\in[1; 50000]$,
като за всяко дърво той знаел времето в минути, необходимо да даде плод.
Един ден Иван се зачудил: най-малко след колко време (в минути)
ще събере поне $m$ на брой плода, $m\in[0; 2^{32}-1]$. Помогнете на Иван
като напишете програма, отговаряща на въпроса му.

Вход
На първия ред на стандартния вход се въвеждат две числа: числото $n$ -
брой ябълкови дървета и $m$ - необходимият брой ябълки. Следват $n$ на брой цели
положителни числа, всяко от тях в интервала $[1; 2^{32}-1]$ – съответно
времената (в минути) на всяко дърво да даде плод.

Изход
На единствения ред на стандартния изход да се изведе минималното време,
необходимо да бъдат събрани поне $m$ на брой ябълки.

Вход:  
5 11  
2 5 3 15 7  

Изход:  
10

Обяснение на примера:  
След 9 минути всяко дърво ще е дало съответно 4+1+3+0+1 = 9 ябълки.  
След 10 минути всяко дърво ще е дало съответно 5+2+3+0+1 = 11 ябълки.  
10 минути е най-малкото време, в което Иван ще събрал поне 11 ябълки.