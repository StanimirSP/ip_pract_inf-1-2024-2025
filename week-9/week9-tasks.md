**За всички задачи считаме, че броят на числата във входните масиви е най-много 1024.**

### Задача 1

Напишете програма, която намира броя на елементите на даден масив,
които са по-големи от средното аритметично на елементите на масива.

### Задача 2

Напишете програма, която въвежда масив от цели числа и обръща въведения масив като:
- записва резултата в друг масив;
- записва резултата в същия масив.

### Задача 3

Напишете програма, която въвежда число $N$, следвано от $N$ числа - коефициенти на полином $P$.
След това програмата да въвежда число $x$ и да пресмята $P(x)$.

### Задача 4

Напишете програма, която въвежда цяло число и намира:
- дали числото се състои само от различни цифри;
- цифра, която се среща максимален брой пъти в числото.

### Задача 5

Напишете програма, която въвежда цяло число $N$ и генерира масив от $N$ случайни числа.

### Задача 6

Напишете програма, която въвежда масив от $N$ символа и променя всички малки букви да станат главни.

### Задача 7

Напишете програма, която провeрява дали в масив от цели числа въведен от
потребителя съществува подредица от последователни елементи, чиято сума е равна на 0.

### Задача 8

Напишете програма, която проверява дали дадена редица от числа е "трион"
(трион - няма 3 последователни числа, които образуват нестрого монотонна редица).

### Задача 9

Напишете функция, която по даден масив от цели числа брои колко от числата са положителни.  
Напишете функция, която по даден масив от цели числа брои колко от числата са четни.  
Напишете функция, която по даден масив от цели числа брои колко от числата са прости.

Забелязвате ли повторение на код? Какво ще направим ако искаме и функция,
която брои колко от числата са степени на двойката?
Можем ли да решим тези проблеми по някакъв начин?

### Задача 10

Напишете функция, която изтрива от даден масив всички числа, които се делят на 5.  
Напишете функция, която изтрива от даден масив всички числа, които са по-малки от 100.  
Напишете функция, която изтрива от даден масив всички числа, които са прости.

Забелязвате ли повторение на код? Какво ще направим ако искаме и функция,
която изтрива от даден масив всички числа, които са съставни?
Можем ли да решим тези проблеми по някакъв начин?

### Задача 11

Напишете програма, която въвежда число $N$ и извежда всички пермутации на числата от 1 до $N$.

Вход: 3  
Изход:  
1 2 3  
1 3 2  
2 1 3  
2 3 1  
3 1 2  
3 2 1